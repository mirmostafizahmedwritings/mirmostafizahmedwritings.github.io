---
layout: post
title: এক কাপ চা'র গপ্পো ---- ৬
subtitle: মুজিবুল হক এর কথা
cover-img: /assets/img/onecuptea02bro.jpg
thumbnail-img: /assets/img/onecuptea02bro.jpg
share-img: /assets/img/onecuptea02bro.jpg
tags: [এক কাপ চা'র গপ্পো]
author: মীর মোসতাফিজ আহমেদ
---
দীর্ঘ দু'বছর বিরতি দিয়ে শুরু করছি এক কাপ চা’র এ গপ্পো:
আমার বন্ধু মুজিবুল হক ঢাকা বিশ্ববিদ্যালয় থেকে কেমিস্ট্রিতে পড়ালেখা শেষে চট্টগ্রাম বিশ্ববিদ্যালয়ে শুরু করেন শিক্ষকতা। কালপরিক্রমায় সিটকে পড়ে ব্যবসায়ী হন।মেধাবী এ ব্যক্তি গড়ে তোলেন শিল্পকারখানাও।কিন্তু একসময়ে হয়ে গেলেন বিধ্বস্ত ব্যবসায়ী,শিল্পপতি।
১৯৯১সালে শিল্প মন্ত্রনালয়ের দায়িত্ব প্রাপ্ত তত্বাবধায়ক সরকারের উপদেষ্টা জিএম মুসা তার নরসিংদী শিল্পনগরীতে প্রতিষ্ঠিত নতুন কারখানা উদ্বোধন করবেন।আমাকে সেখানে যেতেই হবে।নিজে পাবলিকা গাড়ী চালিয়ে তাকে নিয়ে গেলাম কারখানার উদ্বোধনী অনুষ্ঠানে।তার ভাড়া করা অন্য গাড়িতে আরো লোকজন গেছেন।সাদামাটা অনুষ্ঠান শেষে ঢাকা ফিরলাম সহিসালামতে।
কয়েক বছর পর রোজার মাসে সেহরি খেয়ে শুয়েছি মাত্র টিএন্ডদটি ফোন বেজে উঠলো। ধরতেই কান্না বিজড়িত কন্ঠে হক সাহেবের গলা--ভাই আমার সব শেষ।নরসিংদীর কারখানা আগুনে পুড়ে গেছে।এ খবরে জবান বন্ধ হয়ে গেছে,কী বলবো কিছুই  বুঝতে পারছি না।এক সময় কিছু শান্তনার বাক্য বলে টেলিফোন ছাড়লাম,কিন্তু ঘুম তো আর আসে না।
দীর্ঘদিন পর মুজিবল হক সাহেবর ফোন,ভাই কারখানা তো গেছে,এখন দেখছি ইন্স্যুরেন্সের টাকাও গেল।বলেন,একটা প্রাইভেট কোম্পানিতে ইন্স্যুরেন্স করিয়েছি,এখন তাদের কথাবার্তা ভালো ঠেকছে না।কী বলবো মাথায় আসছে না।
এদিকে দুর্ঘটনায় আমার পাবলিকা গাড়ি বিধ্বস্ত হয়ে গেছে,ইন্স্যুরেন্স কোম্পানি আমাকে জবাব দিয়ে দিয়েছে,টাকা দেয়নি।মাথা ঠোকাঠুকি করার অবস্থায় ঠেকেছি দুই বন্ধু।
গিন্নীর করাচীর স্কুল জীবনের এক ক্লাসমেটের হাসবেন্ড দিলখুশার সাধারণ বীমা কর্পোরেশন অফিসে ডিজিএম গোলাম মোস্তফা।এক বিকেলে তাকে ফোন করলাম–ভাই অফিসে থাকবেন কিছুক্ষণ,আসবো?বলেন,কিছুক্ষণ কেন আপনি আসেন,সারা বিকালই আপনার জন্য। গেলাম তার চেম্বারে চা খেতে খেতে গপ্পো জুড়ে দিলেন।আমার তো মন খারাপ,গপ্প শোনার অবস্থায় নেই।গুণি লোক,টের পেয়ে বলেন,কোন সমস্যা? হ্যাঁ বলায় জানতে চান সমস্যা।বলি,আমার ছোট্ট গাড়িটা চিটাগং যাবার পথে দুর্ঘটনায় বিধ্বস্ত হয়ে গেছে। আমি চালাচ্ছিলাম,আল্লাহপাক আমার পুরো পরিবারকে বাঁচিয়েছেন।
কোথায় দুর্ঘটনা ঘটেছে জানতে চান।জানতে চান আরো টুকিটাকি কিছু।কথা শেষ হতে না হতেই ফোনে ধরেন চিটাগং অফিসের ডিজিএম'কে।বলেন,আমার গাড়ি দুর্ঘটনার কথা।উনি বলেন,ঐ কেস তো ক্লোজ করে দিয়েছি।আর কিছু শুনলেন না।বলেন,ঐ ফাইল আজই বিমানে আমাকে পাঠান।কাল সকাল যেন পেয়ে যাই।যেকথা,সেকাজ।
পরের দিন মোস্তফা সাহেবের ফোন,ভাই আপনার ফাইল এসেছে,ফোন দিলে আমার চেম্বারে এসে চা খেয়ে যাবেন।পরদিনই ফোন,বিকালে সময় থাকলে আসবেন কিন্তু।গেলে চা'র অর্ডার দিয়ে ড্রয়ার থেকে একটা খাম বের করে ধরিয়ে দেন আমার হাতে।আমি তা ভাঁজ করে পকেটে নিতে যাবো,অমনি বলেন,দেখবেন না কী পেয়েছেন।জবাবে বলি,যা দিয়েছেন তাতেই খুশি।মোস্তফা সাহেব বলেন,থার্ডপার্টি ইন্স্যুরেন্স কাভারেজ সর্বোচ্চ বিশ হাজার--তাই দিয়েছি ভাই।কৃতজ্ঞতা প্রকাশ করে বের হলাম।ঐ গাড়ি রাস্তায় নামাতে আমার খরচ হয়েছে উনিশ হাজার পাঁচশ’ টাকা’।
এ খবর বন্ধু মুজিবুল হকের কানে যেতে মোটেই সময় নেয়নি।তিনি ফোন করেন।
বলি,কাগজপত্র নিয়ে চলে আসবেন ঐ অফিসে আমি ফোন দিলেই।
দুই বন্ধু মোস্তফা সাহেবের অফিসে গেলে চা-গপ্পো হলো,তিনি কাগজপত্র দেখে মন্তব্য করেন,সবই ঠিক আছে। হক সাহেবের দিকে তাকিয়ে চৌকস বীমা কর্মকর্তা মোস্তফা বলেন,আপনি ঠিক জায়গায়ই এসেছেন,
টাকা পেয়ে যাবেন কম সময়ের মধ্যেই।
প্রত্যেকটি বীমা লন্ডনের লয়েড এ রিইন্স্যুরেন্স করা আছে আমাদের।লয়েডে বাংলাদেশের প্রতিনিধি আমি। 
মুজিবল হক সাহেব বিস্মিত হয়ে যান, যখন না পাওয়া ১৪ লাখ টাকার চেকটা এক মাসেও কম সময়ে পেয়ে যান।
(স্মৃতি নির্ভর লেখা তো,তথ্য বিভ্রান্তি  মার্জনীয়)
(সমাপ্ত)।
