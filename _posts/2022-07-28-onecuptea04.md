---
layout: post
title: এক কাপ চা'র গপ্পো ---- ৪
subtitle: "শ্যালিকা ও শাহজাহান"
cover-img: /assets/img/onecuptea02bro.jpg
thumbnail-img: /assets/img/onecuptea02bro.jpg
share-img: /assets/img/onecuptea02bro.jpg
tags: [এক কাপ চা'র গপ্পো]
author: মীর মোসতাফিজ আহমেদ
---
সাড়ে ৪৫ বছর আগে বিয়ের দিন থেকে ৭/৮ বছর বয়সী যে শ্যালিকা আমার গা ঘেঁষে থাকতো, আজ অব্দি ওভাবেই চলছে।শ্বশুর বাড়ি গেলে দরজা খোলা থেকে চা-নাস্তা, দুপুরের আপ্যায়ন সবই যেন তারই দায়িত্ব। 
মতিঝিল থেকে ঘনিষ্ঠবন্ধু শাহজাহানকে রিকশায় তুলে ল্যাবরেটরি স্কুলে রওয়ানা হলাম দুই ছেলেকে আনতে। শাহজাহানই কথা তুললো -- এতোদূর থেকে রিকশায় যাতায়াত খুবই রিস্কি।আমিও এ নিয়ে চিন্তিত জানিয়ে একটা ভক্সওয়াগন গাড়ি কেনার কথা ভাবছি  বলায় জানতে চায়,আপনার বাজেট কতো। জবাব দিলে বলে, ওটাকে মাঝে মাঝে রাস্তায় ঠেলতে হবে।পারবেন? না পেরে কী আর করবো?সাথে সাথেই জবাব দেই।
একটু ভেবে শাহজাহান জানতে চায়,পকেটে একশো এক টাকা হবে।হ্যাঁ বলি।বলে,তাহলে দেন।দিলাম।জানতে চাইলাম কি করবেন এ টাকা দিয়ে। বলল্লো,গাড়ির বায়না।কার গাড়ি, কি গাড়ি জানতে চাইলে শুধুই বলে, আপনার গাড়ি কেনা হয়ে গেছে, কাল সকালে বাসায় গাড়ি পৌঁছে যাবে।আমি তার মুখের দিকে চেয়ে রইলাম। সে বলে, চলেন সেন্ট্রাল রোড় এসে গেছি,আপনার শ্বশুর বাড়িতে যাই,চা খেয়ে শালিদের গাড়ি কেনার খবরটা দেই।বলি চলেন,তবে গাড়ির কথা বলবেন না। সে রাজি হলো।
কিন্তু আমার সেই শ্যালিকারত্ন,যেই দরজা খুলে মন ভুলানো হাসি দিল শাহজাহান গদগদ হয়ে সব বলে দিয়ে পকেট থেকে বায়নার একশো এক টাকা বের করে তার কথার প্রমাণ দেখালো।
আমি নিশ্চুপ।
পরদিন সকালে ছেলেদের মা তাদের রেডি করছে স্কুলে নেয়ার জন্য এ সময় বন্ধু কালাম সাহেবের ফোন।তিনি শাহজাহান ও আমার কমন ফ্রেন্ড।আপনি তো আচ্ছা লোক ভাই ,গাড়ি না দেখেই বায়না।যাক,কি করছেন এখন।বললাম, ছেলেদের স্কুলে নেব রেড হচ্ছি। বলেন, একটু অপেক্ষা করুন, তেল ভরে ড্রাইভার দিয়ে  গাড়ি পাঠাচ্ছি।সারাদিন থাকবে।স্কুল ডিউটি শেষে বিকেলে ভাবীকে নিয়ে শ্বশুর বাড়িতে বেড়াবেন তারপর ড্রাইভারের ছুটি।
স্কুলে দুই ছেলেকে নামিয়ে শ্বশুর বাড়িতে যাই মিষ্টি নিয়ে।যথারীতি শ্যালিকা দরজা খুলে জানতে চায় কি জন্য মিষ্টি। গিন্নি তাকে বারান্দায় গিয়ে দেখতে বলে।এতক্ষণে সে বুঝে ফেলে ও গাড়ির মিষ্টি। তবে তো শাহজাহান ভাই ঠিকই বলেছিলেন।আমি কিন্তু বিশ্বাস করিনি তার কথা। 
বাবলাদের সেকেন্ড লেনের বাড়ি থেকে আর কে মিশন রোডের গ্যারেজওয়ালা নতুন একটা বাড়িতে উঠার জন্য বাসা বদল।মন কিন্তু পড়ে রইলো ওই বাড়িতে।