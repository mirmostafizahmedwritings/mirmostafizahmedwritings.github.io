---
layout: post
title: এক কাপ চা'র গপ্পো ---- পাঁচ
subtitle: "ওয়ান-ইলেভেন"
cover-img: /assets/img/onecuptea02bro.jpg
thumbnail-img: /assets/img/onecuptea02bro.jpg
share-img: /assets/img/onecuptea02bro.jpg
tags: [এক কাপ চা'র গপ্পো]
author: মীর মোসতাফিজ আহমেদ
fblink: https://www.facebook.com/mir.mostafiz.ahmed/posts/pfbid02vkECkUUH9yexGkz26k9pVxAf82REbscujoXSaMjJBa4tefUx6pEVzXcZU2yN6bUgl
---
<p>ওয়ান ইলেভেনে দৈনিক ইত্তেফাকের সম্পাদকমন্ডলীর সভাপতি ব্যারিস্টার মইনুল হোসেন সরকারের  উপদেষ্টার দায়িত্ব পেলে বড়ভাবী হিসাবে আমাদের কাছে পরিচিত মিসেস মইনুল অফিসে তাঁর স্থলাভিষিক্ত হন।একদিন সকালে অফিস যাওয়ার জন্য ধানমন্ডির এক নম্বর রোডের বাসা থেকে সায়েন্স ল্যাবরেটরির মোড়ে এসে বিডিআর এর বাধার মুখে পড়লাম।ওখান থেকেই ভাবিকে ফোন দিলাম।বললেন,বাসায় থাকেন বিকালে আইন শৃঙ্খলা  কমিটির মিটিং আছে সেখানে এ বিষয়ে সিদ্ধান্ত হবে, আপনাকে জানাবো।বাসায় যাতায়াত থাকার সুবাদে মালিক--শ্রমিক সম্পর্কের বাইরে তার থেকে এধরনের সুবিধা পেয়ে থাকি।</p>
<p>একদিন হাতে কাজ না থাকায় তাঁর রুমে যাই।বসতে বলেই  চা আনতে বলেন পিয়নকে।চা এলেই টেবিলে রাখা ঠাসা এক পিরিচ টোস্ট দেখিয়ে নিতে বলেন।আমি ইতস্তত না করেই বলি,আপনার রুমে টোস্ট খাবো? কাজ হলো। পিয়ন ডেকে বললেন, বড়লোক সাংবাদিক এসেছেন,পাপ্পুর (তাঁর ছোট ছেলে)রুম থেকে দামি বিস্কুট নিয়ে আস।</p>
<p>রুমে আগে থেকেই দু'জন সিনিয়র রিপোর্টার বসা ছিলেন। তার কী একটা বিষয়ে কথা বলছিলেন।আমি যাওয়ায় আলোচনায় ছেদ পড়ে।চা প্রসঙ্গের পর তারা কথা শুরু করেন। প্রসঙ্গ সাংবাদিকদের চাকরির বয়স সীমা। আমি চা খাচ্ছি আর তাদের কথা শুনছি। শুনছি অশনিসংকেতও।একথা-সেকথার পর একজন হঠাৎ বলে বসেন,এক কাজ করা যায়,সাংবাদিকদের চাকরির বয়সসীমা ৬০ বছর করা যেতে পারে। অন্যজন সমর্থন করেছে কিনা এখন আর মনে নেই। আমার মতামত চাইলে নীরব থাকি।কারন আমি তখন ষাটের কাছাকাছি। প্রমাদ গুনতে গুনতে রুম ত্যাগ করলাম।</p>
<p>মাসখানেক পরে ইত্তেফাক এ বড়সড় ননট্রেডিশনাল পরিবর্তন ঘটে। সাধারণত এখানে শীর্ষ পদে বাহির থেকে সাংবাদিক নিয়োগ হয় না।কিছুদিন থেকে ২/৩ জন সিনিয়র সাংবাদিকের নাম উঠে আসে নিউজ এডিটর হিসাবে। পুরো নিউজ সেকশনে সবাই আতংকিত, কয়েকজন ছাড়া।আসপাশের এ কয়েকজনের হাসিমাখা চেহারা আজও চোখে ভাসছে। সবাই আমরা প্রমাদ গুনতে থাকি কখন কী হয়।শেষমেশ হাসিমুখিদের জয় হয়।অবশ্য কয়েকদিন আগে পাপ্পু সাহেব আমাদের তিনজনকে তার রুমে ডেকে নিয়ে চা আর দামি বিস্কুট খাইয়ে নিউজ নিয়ে বিভিন্ন কথা বললেন,যা এর আগে কখনও বলেননি।শেষে আসল কথায় আসি বলে বাবু সাহেবকে নিউজ এডিটর হিসাবে নিয়োগের সিদ্ধান্তের কথা জানান।এটা ছিল নিউজ সেকশনের প্লালস টেস্ট। 
একদিন বড় ছেলে আসবে তার কর্মস্হল ফেনী থেকে।</p>
<p> 
ড্রাইভার বাসস্ট্যান্ড গেছে তাকে আনতে। আমি প্রেসক্লাবে  ঢুকে দেখি রাশীদুুন নবি বাবুু।একান্তে বললাম,আপনাকে ইত্তেফাক এ নেয়া হচ্ছে  শুনলাম।চিরদিনের চাপা স্বভাবের বাবুসাহেব কিছুই বললেন না।নির্বিকার, যেমন ছিলেন, তেমনি রইলেন। পরে উঠে  বেরিয়ে গেলেন। সাংবাদিক মহলে বাবু ভাই হিসাবেই পরিচিত তিনি। আমাকে এত্তো ভালোবাসেন তা অজানাই থেকে যেত যদি আমি ঢাকা সাব এডিটরস কাউন্সিল এর সভাপতি নির্বাচিত না হতাম।বিজয়ী হয়ে দলবল নিয়ে অফিসে অফিসে শুভেচ্ছা বিনিময় পর্যায়ে  তার অফিসে গেলে আমাকে এক কোনে ডেকে নিয়ে বলেন,নতুন সংগঠনের জন্য তো অফিস দরকার। আবার সাব এডিটররা গরিব তাই বলি ফেরদৌস ভাইর(বিশিষ্ট সাংবাদিক ও রাজনৈতিক নেতা) সাথে আপনার ভালো সম্পর্ক জানি, তাঁর সাথে কথা বললেন, অফিসের যায়গা পেয়ে যাবেন।তাঁর পরামর্শে কাজ হয়েছে,ফেরদৌস ভাই আমাকে শুধু অফিস দেননি, সব ধরনের ফার্নিচারও দিয়েছেন। 
</p>
<p>ছেলে ক্লাব চত্বরে পৌঁছার খবর পেয়ে বের হয়ে দেখি বাবু সাহেব তখনও দাঁড়িয়ে। আমাকে ইশারায় ডেকে নিয়ে  জানতে চাইলেন ইত্তেফাক এ জয়েন করার ব্যাপারে আমার মতামত। আমি বলি,এতো সিনিয়রদের মধ্যে যাবেন কীনা এ সিদ্ধান্ত একান্তই আপনার।এরপর চলে গেলেন। আমি একটা কথা বুঝতাম, ইত্তেফাকএ টিকে থাকা খুবই কঠিন। তার মতো আপাদমস্তক ভদ্রলোকের জন্য তো নয়ই।কিন্ত যতোদিন ইত্তেফাক এ ছিলেন প্রসঙ্গ আসলেই, খোঁটা দিতেন,আপনি তো চাননি আমি এখানে আসি।</p>
<p>
মাস খানেকের মধ্যেই জয়েন্ট নিউজ এডিটর ও শিফট ইন চার্জদের নিয়ে মিটিং করেন। কয়েকটি পদে কয়েকজনকে প্রমোশন দেবেন বলেন।
</p>
<p>মিটিং শেষে বলেন,মোস্তাফিজ ভাই আমাকে নিয়ে যাবেন।আজ আমার গাড়ি নেই। আমারও তাই বলে বেরিয়ে আসি।রুম থেকে বের হয়ে বলেন,চলেন দুইজন হাওয়া খেতে খেতে যাই।তাই হলো।তাকে সায়েন্স ল্যাব এর কোয়ার্টারে নামিয়ে আমি এক নম্বর রোডে।।</p>
<p>
পথে প্রমোশন প্রসঙ্গ তুললাম। প্রথমেই বললেন,আপনাকে করবো চীফ সাব এডিটর, এরপর পরামর্শ আপনার থেকে নেব,কাকে কাকে শিফট ইন চার্জ  করা যায়।আমি আপত্তি করলাম ইত্তেফাক এ চীফ সাব এডিটর এর পোস্ট অনেক আগেই উঠে গেছে।নতুন প্রশাসন তা জানে না।জবাবে বলেন,আমি যেভাবে উঠে এসেছি  সেভাবেই করবো।আমি আর কথা বলিনি।অন্যগুলোর মতামত দিলাম।</p>
<p>এরপর একদিন বলেন, আমি খুবই অসুস্থ, আপনাকে পেয়ে ভালো হলো।আমি মাঝে মাঝে আসবো না আপনি চালিয়ে নেবেন।<br>
বলি -- আমি থাকি ছয় তলায়,রাত ১২ টায় লিফট বন্ধ হয়ে যায়।বাসায় যাওয়ার তো টাইম নেই।<br> 
বাসা বদলান--তার জবাব। <br>
</p>
<p>আমার এক নম্বর রোডের বাসা বদল করতে হয়নি।তবে,উপরে উঠার সিঁড়ি সরে গেছে।</p>
