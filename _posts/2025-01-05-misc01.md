---
layout: post
title: অন্য যত কথা - ১
subtitle: আমার আর কিছুই বলার নেই...
cover-img: /assets/img/path.jpg
thumbnail-img: /assets/img/thumb.png
share-img: /assets/img/path.jpg
tags: [অন্য যত কথা]
author: মীর মোসতাফিজ আহমেদ
fblink: /fbnotupdated.html
---
<p>গত সেপ্টেম্বর-২৪ পেশাদার সাংবাদিকদের একটি তালিকা কে বা কারা প্রকাশ করেছে।সাংবাদিক ইউনিয়নের শীর্ষ নেতা থেকে সংবাদপত্রের শীর্ষ পদধারী সম্পাদক এর নাম এতে রয়েছে।এছাড়া আছে জাতীয় প্রেসক্লাবের মত পর্যাদাপূর্ন প্রতিষ্ঠানের সভাপতি, সাধারণ সম্পাদকের নামও।</p><p>
আরো আছে নানা স্তরের সাংবাদিক নেতা ও ইউনিয়ন কর্মকর্তা।’র’ এর এজেন্টও বলা হয়েছে কোন কোন সাংবাদিককে।</p><p>

তালিকাটি আমাকে এক প্রাক্তন সহকর্মী ফরোয়ার্ড করেছেন।এর কিছুদিন পর পর দুইজন ঘনিষ্ঠ সাংবাদিক বন্ধু জানতে চায়,
সাংবাদিকদের কালো তালিকা আমি দেখছি কিনা?</p><p>

 কালো অক্ষরে লেখা তালিকাভুক্ত হওয়া ২৩৫ জন বিশিষ্ট সাংবাদিকের তালিকায় মীর মোসতাফিজুর রহমান ( ফিন্যান্সিয়াল এক্সপ্রেস) নামটি যুক্ত হওয়ায় বন্ধুরা বিভ্রান্ত হয়েছেন।এ নামে যাকে আমি চিনি তিনি ঐ সময় সংগ্রাম এ চাকরি করতেন।আমি যখন ইত্তেফাক এ আন্তর্জাতিক পাতা সম্পাদনা করতাম,তখন লেখা নিয়ে আসতেন।</p><p>

ঢাকা সাব-এডিটরস কাউন্সিলের প্রতিষ্ঠাতা সভাপতি হিসাবে,এর কয়েক বছর আগে প্রতিষ্ঠিত কিন্তু অকার্যকর সাব এডিটরস ফোরাম একীভূত করার অভিজ্ঞতায় সমৃদ্ধ হই।তিক্ত হলেও ফলপ্রসূ এ সাফল্যের ধারাবাহিকতায় কাজ শুরু করি ৯০ এর দশকে বিভক্ত হওয়া ইউনিয়নকে একীভূত করতে।</p><p>
সাব এডিটরদের দুই সংগঠন একীভূত করা উপলক্ষে বিভক্ত ইউনিয়নের উভয় অংশের সভাপতি ও সাধারণ সম্পাদক এবং রিপোর্টারস ইউনিটির সভাপতিকেও ক্লাব অডিটরিয়ামমের ডায়াসে বসানো হয়।সেখানে তাঁরা বক্তৃতায় ইউনিয়ন একীভূত করার প্রত্যয় ব্যক্ত করেন। </p><p>
কিন্তু দীর্ঘদিন একীভূত হওয়ার প্রক্রিয়া না দেখে রুহুল আমিন গাজী ও ইকবাল সোবহান চৌধুরীর সাথে পৃথক পৃথকভাবে  কথা বলি। তাদেরকে এ সতর্ক বার্তা পৌঁছাই যে,সদস্যদের বড় একটা অংশ মনে করে আপনারাই ইউনিয়ন একীভূতকরনের পথে বাধাঁ।
এর আগে ইউনিয়ন এবং প্রেসক্লাব নির্বাচনে বহু সদস্যের সাথে ইউনিয়ন বিভক্তি নিয়ে  আলোচনা হয় আমার।সবারই এক কথা।আমিও তাই মনে করতাম।আসলে কিন্তু ঘটনা অন্যত্র।</p><p>
একদিন একা পেয়ে  গাজীকে ধরি।তিনি সাথ সাথেই বলেন,আপনাকে ব্লাংক চেক দিলাম, যে কোন যায়গায় মিটিং আয়োজন করুন। আমি আমার অবস্থান স্পষ্ট করবো।</p><p>
ইকবাল ভাইর সাথে কথা বলি।তিনিও বসার ব্যবস্হা করার পরামর্শ দেন। বল আমার কোর্টে,আমি তো আনন্দে আত্মহারা। এবার তাহলে ভাঙ্গা ইউনিয়ন জোড়া লাগবে!</p><p>
 
আমার বাসায় নৈশ ভোজের আমন্ত্রণ জানানো হলো দু'জনকে।রাত ১০ টায় ভিন্ন ভিন্ন গাড়িতে এলেন দু'জন। </p><p>
খাবার টেবিলে আমি দু'চারটা কথা বলি। কিন্তু ড্রইং রুমে ছিলাম নির্বাক। দুই ফোরামের দুই শীর্ষ নেতা রাত ২টা পর্যন্ত তাদের অবস্থান তুলে ধরেন নানা যুক্তি দিয়ে, মনে হলো দুই বন্ধুর দীর্ঘদিন পর দেখা।শান্ত অথচ ধীর লয়ে কথা বলছেন। কোন উত্তেজনা নেই, নেই কোন বাদানুবাদ।আমি দারুণ উপভোগ করলাম। কিন্তু এতো সৌহার্দ্যপূর্ন পরিবেশে বৈঠক হলেও ইউনিয়ন সদস্যদের প্রত্যাশা অপূর্ণই রয়ে গেল! বোঝা গেল নেতাদের কাছে নয়,এর চাবিকাঠি অন্য কোথায়।এখন তো আরো পরিষ্কার করে দিল কথিত কালো তালিকা–যা কারো জন্যই শুভ বার্তা বহন করে না।</p><p>

রিয়াজ উদ্দীন আহমদ ভাই একবার প্রেস ক্লাবে ভোটের রাজনীতিতে পিছিয়ে আছেন মনে হলো।</p><p>
বারংবার ইত্তেফাক অফিসে আসছেন। হ্যান্ডশেক করে সেবার কানে কানে বলেন,মোসতাফিজ একবার একটা ভোট দিলে কি হয়?আমি একগাল হাসি দিয়ে জবাব দিলাম। ডিউটি শেষে নিচে গাড়িতে উঠতে যাব,তখন শোরগোল শুনে তাকিয়ে দেখি রিয়াজ ভাই দলবল নিয়ে ইনকিলাব থেকে নামছেন।দাঁড়িয়ে থাকতে দেখে তিনি এগিয়ে এসে আবারও  সে-ই কথা।আমি লজ্জিত হলাম।কিন্তু ভোট দিতে পারিনি। রিয়াজ ভাই ভোটে জিতেছেন।আমি খুশি হয়েছি।কারন,মাঝেমধ্যে ভোরে বিবিসি নিউজ শুনে তাঁকে ফোন দিতাম।তিনি 
বাংলাদেশ বিষয়ক রাজনৈতিক ভাষ্যকার। আমি যে বিষয়ে দ্বিমত পোষন করতাম,তা তিনি শুধরে দিতেন। আমি ধন্য হতাম।</p><p>

আমাদের ফোরামের ভোটার কম।তারপরও নির্বাচনে প্রার্থী দেয়া হয়।প্রেসক্লাবের এমন এক নির্বাচনে সিনিয়র সহসভাপতি পদে আমার নাম ঘোষণার প্রায় সাথেই ইত্তেফাক এর হাবিবুর রহমান মিলন ভাই(তিনি ফোরামের বিএফইউজে’র সভাপতি)  দাঁড়িয়ে বলেন,মোসতাফিজ কি আমাদের লোক।নির্বাচন পরিচালনা কমিটির সভাপতি ইত্তেফাকের নিউজ এডিটর গোলাম সারওয়ার ভাই  তাঁকে বসতে বলে জবাব দেন,সে কাদের লোক তা আপনার থেকে জানতে হবে?</p><p>

নির্বাচনের কয়েক মাস পর,আমার সাথে আঠার মতো লেগে থাকা ঢাকা সাব-এডিটরস কাউন্সিলের নিবেদিত প্রাণকর্মী জাকির জনপদ এ চাকরির জন্য তদবির করতে অনুরোধ করে।কাকে বলতে হবে জানতে চাইলে বোরহান ভাইর কথা বলে।তাঁর সাথে আমার তেমন কথা হয় না।  আর কাকে বলা যায় জানতে চাইলে সে রিয়াজ ভাইর নাম বলে। আমি বিপদে পড়ে যাই। তার চাপে ২ দিন সময় নিয়ে রিয়াজ ভাইকে ফোন করি।তিনি ফোন দেন বোরহান ভাইকে। জাকিরের চাকরি হয়।</p><p>
এ হলো তখনকার সাংবাদিকতা।শত্রু-মিত্র নেই, সবাই সাংবাদিক বন্ধু। আল্লাহ তাঁদেরকে বেহেশত নসিব করুন। আমিন।</p><p>

সামনে মিরপুর সাংবাদিক আবাসিক এলাকায় নির্বাচন।প্রেসক্লাব থেকে প্রায় একই সময় বেরিয়েছি আমরা দুজন।  </p><p>
ভোটের দারুণ হিসাব কষা মানুষ রুহুল আমিন গাজী।কোথায় যাবো জিজ্ঞেস করেন আমকে। মিরপুর যাবো শুনে ধরেন তার গাড়িতে উঠার জন্য,আমার ড্রাইভারকে পিছুপিছু আসতে বলেন তিনিই।</p><p>
অনেক কথা হলো,আমরা সবাই সেখানে যেন শান্তিতে থাকতে পারি সেজন্য ভোট চান।আমি একটা প্যানেল থেকে নির্বাচন করি,কী করে ভোট দেব।</p><p>
যাক, একসাথে সেখানে থাকার জন্য ইয়াসিন ভাই আর আমি যৌথ প্যানেল,অথবা আমাদের নির্দিষ্ট কয়েকজনকে জিতিয়ে আনতে পেরছি গাজীর সহযোগিতা।কিন্তু তাকে কোনদিন ভোট দিতে পারিনি। আমি অনুপস্থিত বাড়ির মালিক হিসাবে দু:সময়ে সাহায্য করছেন অনেকবার।আমরা বন্ধু ছিলাম ভোটের রাজনীতিতেও।কখনো শত্রু হইনি।</p><p>
আল্লাহ মানুষটি বেহেশত নসিব করুন। আমিন। </p><p>
এত্তো এত্তো শব্দের কথার পরও আমার বিজ্ঞ নবীন-প্রবীন সাংবাদিক বন্ধুদের প্রতি জীবন সায়াহ্নে বাস্তবতার নিরিখে সিদ্ধান্ত নেয়ার অনুরোধ রইলো। দলমত নির্বিশেষে  সবাই  পেশার মর্যাদা রক্ষায় সচেতন হবেন–এমন প্রত্যাশাই করব।</p><p>

আমার নির্বাচনী এলাকার এক সাবেক এমপি আমার পরিচয় জেনে ক্ষোভের সাথে বলেছেন, “ আগামী নির্বাচন করবো না বলে প্রেস ক্লাবে সাংবাদিক সম্মেলন করি।৭০জন সাংবাদিক দাওয়াত দিলাম। শেষে এক হাজার টাকার ৭০ টি খাম বিলি হলো,কিন্তু একটি পেপারেও এখবর ছাপা হলো না।</p><p>

অনেকদিন আগ থেকেই সাংবাদিক পরিচয় দেয়া বন্ধ।কেহ কেহ সাংবাদিককে সাংঘাতিক বলে এখন।</p><p>
সাংবাদিক নিরপেক্ষ থাকবে,সরকার আসবে যাবে।কখনই কালো হরফের তালিকা নিয়ে ভীতসন্ত্রস্ত থাকতে হবে না।তালিকা চালাচালি থাকবে না।তালিকা দেখেছি কীনা জানতে কারো কাছে ফোনও যাবে না।</p><p>
এ কি আমার বড় প্রত্যাশা? 



</p>