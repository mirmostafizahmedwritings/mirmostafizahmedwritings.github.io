---
layout: post
title: ইত্তেফাক এ সোনালী দিনগুলো আমার -- ১৮
subtitle: আবারো ব্যারিস্টার মইনুল হোসেন
cover-img: /assets/img/path.jpg
thumbnail-img: /assets/img/thumb.png
share-img: /assets/img/path.jpg
tags: [ইত্তেফাক এ সোনালী দিনগুলো আমার]
author: মীর মোসতাফিজ আহমেদ
fblink: https://www.facebook.com/mir.mostafiz.ahmed/posts/pfbid02N1LDaXheDLso4qQsnmPvayeMuVf9ta7JU4CoFJYnbHPoLCVz2TAzE5Ngzb2fjYeUl
---
<p>
</p><p>
আমি তখন অতিরিক্ত দায়িত্ব হিসাবে "আন্তর্জাতিক"পাতা সম্পাদনা করি।নিউজ থেকে সম্পাদকীয় বিভাগে প্রমোশন পাওয়া ইকবাল ভাই,যার আসল নাম শামসুল হক-যিনি একসময়ের তমুদ্দন মজলিস কর্মী। ইউসিস এ অনুবাদকের চাকরি করতেন। ইত্তেফাক এ রাতে খন্ডকালীন  চাকরি করেছেন দীর্ঘ সময়।পরে নিয়মিত নিয়োগ পান।তাঁর জন্য নিউজ নির্ধারিত থাকতো,যেটি বিশেষ বা জটিল।তাঁর জন্য নিউজ আর আছে কীনা জেনেই চলে যেতেন।</p><p>

একদিন এসে আমার সামনে বসেন,চা অর্ডার দিলেই জানতে চান বিল কিভাবে করি। বলি,লেখকদের নামে নামে,
সাথে আমার সম্মানীর।পাস হলে আমার টাকা তুলে নেই। লেখকেরা যার,যার টাকা এসে নিয়ে যায়।
তাঁর পদ্ধতি জানতে চাইলে বলেন,একবারে সব উঠাই।লেখক আসলে তাঁর টাকা দেই।আদৌ না আসলে--সে প্রশ্ন আর করিনি। </p><p>

শাহীন রেজা নূর হঠাৎ অফিসে নাজিল হলো।মাঝে মন্ট্রিয়ালের পরিবার সেটেল্ড করার জন্য দীর্ঘদিন অনুপস্থিত থাকে ইত্তেফাক এ।তার আব্বার সাথে ইত্তেফাক পরিবারের বিশেষ সম্পর্কই এর কারন। সে দীর্ঘদিন সম্পাদক সাহেবের সাথে দেন দরবার করে সব সাপ্তাহিক পাতা নিজস্ব স্টাফ নিয়ে চুক্তি ভিত্তিতে করার দায়িত্ব নেয়।স্ বল্প সময় কাজ করার পর নানা অনিয়মের অভিযোগ উঠে। এক সময় চুক্তি বাতিল করা হয়।কয়েকটি বিশেষ পাতা পুনঃ চালু হলেও আন্তর্জাতিক পাতা আর চালু হয়নি।
</p><p>

ওয়ান ইলেভেনের শেষদিকে শরীরের রক্ত হীমশীতল হওয়ার মতো ফোন পেয়েছি ব্যারিস্টার মইনুল হোসেনের নিকট থেকেও। কিন্তু সে ফোন আমি ধরতে পারিনি,ওয়াশ রুমে যাচ্ছি,এক কলিগ ডেকে বলছেন,ব্যারিস্টার কথা বলবেন,আমি এড়িয়ে গেছি। কিন্তু আমার আগে একই ফোন পেয়েছে শীলব্রত বড়ুয়া।তাকে হুমকি দিয়ে অফিস ছাড়তে বলা হয়।সে ফোন ছেড়েই নিচে যাচ্ছে বলে আমাকে।আমার গাড়ি নিচেই থাকে,তাকে বলা আছে প্রতিকূল পরিস্হিতিতে গাড়িতে উঠে থাকবে। ড্রাইভারকে বলা আছে একজন উঠলেই গাড়িতে স্টার্ট দিয়ে রাখবে। 
</p><p>

আমি একদিন তাঁর ছোট ছেলের ফোন ধরেছি। তিনি বলেন,অফিসে এসেছেন নিজ দায়িত্বে,
যাবেনও নিজ দায়িত্বে,যাওয়ার গ্যারান্টি আমরা 
দিতে পারবো না।আমি যা বোঝার বুঝে নিলাম।</p><p>
</p><p>

গুলির হুমকি মাথায় নিয়ে চাকরি করেছি।
</p><p>

এর অনেক আগে আন্দোলনরত সাংবাদিক শ্রমিক কর্মচারীদের উপর গায়েবি গুলি আসে একটা। ঐ সময় সকল সেকশনের সাংবাদিক, প্রেস শ্রমিক ও কর্মচারীতে নিউজ রুম গিজগিজ করছিল।কেউ টিভি দেখছিল,কেউ করছিল গপ্পো। নেতৃস্হানীয়রা ব্যস্ত শলাপরামর্শে।আমি,মির আফতাব ছিলাম নিউজ এডিটর সারওয়ার ভাইয়ের পাশে দাঁড়িয়ে।হঠাৎ গুলির আওয়াজ। ফ্লোরে লুটিয়ে পড়ে প্রেস শ্রমিক শাহজাহান।সে ছিলো মির আফতাবের পাশে।গুলি গুলি আওয়াজের মধ্যে কেউ কেউ আহতকে নিয়ে রওয়ানা হয়ে যায় হাসপাতালের উদ্দেশ্যে,অন্যদের গগনবিদারী শ্লোগানে কেঁপে ওঠে ঐতিহ্যবাহী ইত্তেফাক ভবন। গুলিবিদ্ধ প্রেস শ্রমিক শাহজাহান মারা যায় হাসপাতালে,যার বাড়ি মালিকদের এলাকায়।তাদের পারিবারিক নির্বাচনী এলাকার কর্মচারী হওয়ায় ক্ষতিপূরনের অংকটা বড়ই হয়।
</p><p>

এখন সাংবাদিকতার অঙ্গনে উজ্জ্বল নক্ষত্র কয়েকজন সাংবাদিক ইত্তেফাক এর রমরমা অবস্থায়ও কেন প্রতিষ্ঠান ত্যাগ করলেন তা জানতে যোগাযোগ করা হলেও তাদের সাড়া পাওয়া যায়নি। মালিকের সাথে বনিবনা না হওয়ায় নীতিগত কারণে,নাকি উচ্চতর পদ ও লোভনীয় বেতনের কারনে তা অজানাই রয়ে গেল।রিপোর্টারদের একটি অভিযোগ ছিল, বিনা কারণেই বিশেষ রিপোর্ট সম্পাদক আটকে দিতেন। ধারণা করা হতো,সমাজে ও রাষ্ট্রীয় পর্যায়ে প্রভাবশালী হওয়া ছাড়াও সাত বার সংসদ সদস্য এবং দেশে দীর্ঘতম সময় মন্ত্রী  থাকায় বহু বন্ধুবান্ধব বেষ্টিত সম্পাদক আনোয়ার হোসেন মঞ্জুকে বহু মানুষের সুপারিশ এবং অনুরোধ রক্ষা করে চলতে হতো।এছাড়া বন্ধু বাৎসল্যই তাকে এহেন সমস্যায় ফেলে।</p><p>

অন্যদিকে ব্যরিস্টার মইনুল হোসেন আগাগোড়া স্পষ্টবাদি এবং যা করেন সাথে সাথেই করেন।না করলে সাথে সাথেই না বলে দেন।একবার না বললে,হ্যাঁ বলানো কঠিন। </p><p>

১৯৯৪ সালে গভর্নমেন্ট ল্যাবরেটরী হাই স্কুলের এসএসসি পরীক্ষার্থীদের রেজাল্টে বড় ধরনের গড়বড় হয়।শীর্ষস্হানীয় ছাত্রদের, যারা মেধা তালিকায় স্হান পাওয়া নিশ্চিত তারা ছিটকে পড়ে।প্রতিবার ১২-১৬ জন মেধা তালিকায় থাকলেও ঐবার ৫/৬ জন ছিল। তন্মধ্যে যে ছাত্র তালিকায় প্রথম হবে বলে নিশ্চিত ছিলেন শিক্ষকগন,সে হয় যৌথভাবে তৃতীয়।অন্যরা বেশ নিচ থেকে উঠে আসে। এব্যাপারে একটা রিপোর্ট  ছাপার ব্যবস্হা করার কয়েকজন পরিচিত অভিভাবক আমাকে ধরে। ব্যারিস্টার সাহেবের সাথে কথা বলে ঐদিন সন্ধ্যায় বারিধারার বাসায় গেলে উনি হইচই বাধিয়ে দেন।চিৎকার করে ভাবিকে ডাকেন।বলেন,দেখে যাও মীর সাহেব কী করেছে? ভাবী ছুটে আসলে বলেন,উনি ফোনে বলছেন কয়েকজন লোক আসবে। এখন তুমিই সামলাও।কোন ফ্রীজে কি কি আছে বের কর।ভাবি আশ্বস্ত করলে ব্যারিস্টার সাহেব আমাদের নিয়ে বসেন।আমি অবশ্য পুরো বক্তব্য রিপোর্ট আকার লিখে নিয়ে যাই।অন্যদের কিছু বলার  থাকলে সংক্ষেপে বলতে বলা হলো।অন্যরা তেমন কিছু না বলে, এ রিপোর্ট ছাপা হলেই চলবে জবাব দেন।</p><p>

ব্যারিস্টার সাহেব ফোন করেন নিউজ এডিটর সারওয়ার ভাইকে।বলেন,মীর সাহেব একটা নিউজ দিবেন,ছেপে দিয়েন।আমার অফিসে যেতে দেরী হবে, ব্যারিস্টার সাহেবের বাসায় যাচ্ছি একটা কাজে-এ ম্যাসেজ তাঁকে দেয়া আছে। </p><p>

বিদায়ের বেলা তিনি যথারীতি গেট পর্যন্ত এগিয়ে আসতে আসতে বলেন,এতোজনের ট্রান্সপোর্ট  আছে কি?গাড়ি লাগলে দেই।প্রায় সবাই বলেন,ধন্যবাদ লাগবেনা।</p><p>

ব্যারিস্টার সাহেবের সাথে আমার অনেক স্মৃতি। আরো দুই একটা না বললেই নয়।</p><p>

তিনি রেগুলার চেকআপে সিংগাপুর গেছেন।ডাক্তার পেয়ে যায় তাঁর হার্টে ব্লক। সাথে সাথেই রিং বসানোর সিদ্ধান্ত। </p><p>

ঢাকায় ফেরার খবর পেয়ে বারিধারার বাসায় দেখতে যাবার সিদ্ধান্ত নিলে গিন্নিও যাওয়ার বায়না ধরে। মূলতঃ ভাবির সাথে তার গল্প জমে ভালো।হুকুম হলো ফুল কেনার,ফুলও কেনা হলো।</p><p>

সন্ধায় বারিধারার বাসায় গিয়ে দেখি সাবেক আইজিপি আশরাফুল হুদা সস্ত্রীক ব্যারিস্টার দম্পতির সাথে গল্পে মশগুল। ফুল হাতে আমাদের দেখে ব্যারিস্টার মইনুল হোসেন দম্পতি একসাথে বলে উঠেন,ফুলেল শুভেচ্ছা জানাতে এসেছেন?আমারা সবাই একসাথে হেসে উঠলাম। কিছু সময়ের মধ্যে মিঃ হুদা দম্পতি উঠে গেলেন।এদিকে গিন্নিকে নিয়ে ভাবী অন্য রুমে চলে গেলেন।সাথে মেয়ের ঘরের নাতনি।আমি ব্যারিস্টার সাহেবের শারীরিক অবস্থার খবর ও শুভকামনা করে উঠতে চাইলেই ভাবির ডাক পড়ে, আমার দিকে তাকিয়ে হাসতে হাসতে বলেন কিছু না খেয়ে যাবেন?শেষে বলেন,যাবেন কীভাবে, ট্রান্সপোর্ট আছে? হ্যাঁ বললে,যাওয়ার জন্য ধন্যবাদ জানান।</p><p>

আমার বড় ছেলে ময়মনসিংহ মেডিক্যালের ডিবেটিং সোসাইটির সভাপতি। তাদের একটি স্যুভেনির প্রকাশের জন্য কিছু বিজ্ঞাপন সংগ্রহের আবদার করলো,যা আমার জন্য বড়ই বিব্রতকর। আমি পাল্টা প্রস্তাব দিলাম বইটি ছাপিয়ে দেয়ার।সে খুশি হয়ে তা-ই মেনে নিল।ব্যারিস্টার সাহেবকে একদিন অফিসে স্যুভেনির তাঁর সিটি প্রেস থেকে ছাপিয়ে দেয়ার অনুরোধ করলে,তিনি তা রক্ষা করেন।তবে শর্ত দেন ছেলে যেন একদিন তাঁর সাথে দেখা করে। তাই হলো। ছেলে যেদিন তাঁর সাথে দেখা করে, সে সকালে আমি অফিসে।ছেলের দেখার পর পরই ব্যারিস্টার সাহেবের ফোন। বলেন, ও তো সোনার টুকরো ছেলে আপনার। যেমন দেখতে, তেমন কথায়--তার উপর  ডাক্তার,বলেই ফোন রেখে দেন।আমি তো খুশিতে গদগদ।কিন্তু দুপুরে খাবার টেবিলে দেখি ছেলের মুখ ভারি,বুঝতে বাকি রইলো না,ব্যারিস্টারের কোন কথায় সে রুষ্ট হয়েছে।কিন্তু কী সে কথা, তা কোনদিন আর জানা গেল না।</p><p>

কিছুদিন পরে,আফসারীর এক কথায় রহস্যময় ব্যারিস্টারের ছেলের সাথে আচরনের আঁচ পাই।
ফেনীর গর্ব বিশিষ্ট সাংবাদিক মরহুম এরশাদ মজুমদার ব্যারিস্টার সাহেবের মালিকানাধীন ইংরেজি দৈনিক দ্যা নিউ নেশনের  নির্বাহী সম্পাদক ছিলেন কিছু কাল।তাঁর মূল্যায়ন হলো,তিনি "ফিউডাল মেন্টালিটির মানুষ"।</p><p>

দোষে গুণে মানুষ। আল্লাহ তাঁকে বেহেশত নসিব করুন। আমিন।</p><p>

কেন রমরমা আবস্থাতে ইত্তেফাক ছেড়েছেন -- এ প্রশ্ন করার জন্য কয়েকজন তারকা সাংবাদিককের সাথে যোগাযোগ করে ব্যর্থ হই।একজনকে তো ম্যাসেজ দিয়েও ব্যর্থ হয়েছি।তবে সফল হই আমীর খসরুর সাথে কথা বলে।বেশ কিছু সময় আমরা মত বিনিময়কালে,প্রশ্নের জবাবে খসরু শুধু বলে, এতো গর্ব, এতো অহংকার ভালো না মোসতাফিজ ভাই।</p><p>

(স্মৃতিচারন তো,অনিচ্ছাকৃত ভুল মার্জনীয়)

</p>
